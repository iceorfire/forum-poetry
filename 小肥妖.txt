一个奶妈的春天
（一）

楼外春光逐日深，幽居岂为避红尘。东风勿吝加青眼，从此看花多一人。

（二）

枉我乘车复转车，清明才近已无花。诗人愁死美人老，尤念娇儿独在家。

（三）

有奶难博一人笑，无诗羞对百花红。佳人已负春衫久，此恨不关杨柳风。

看荷
荷叶没红鲤，荷花出碧波。幽人撑伞立，抱影入婆娑。


有感近日菊斋某些人和事
诗风人格两堪忧，钓誉沽名翻上流。我劝天公重抖擞，不拘一格降砖头。

一棵怀孕的葱
墙角隐其身，亭亭姿态好。高低贵有形，青白两无扰。入菜或嫌迟，看花应恨早。想来总不宜，怕为佳人道。


依然是思春的节奏
愁中纵不宜听雨，闲罢岂能负看花。信是春风长有待，依依未肯去天涯。


听雨更思家
隔窗听雨密如沙，思绪纷纷未有涯。才忆陌头荠菜绿，忽怜檐角杏花遮。一春光景劳新麦，半日偷闲赖好茶。惟愿余生长若此，吾诗已惯写无邪。


某个闲人的早上
喂鱼事了复浇花，几净窗明好煮茶。莫羡山林归不得，红尘深处更宜家。


柳絮
欲怜风骨奈何轻，沧海生涯梦未醒。不解行人容易别，身前身后总相迎。

水调 那一把菜刀的故事
为惜兰花指，十载未曾磨。可怜绝世刀匠，饿死莫嫌多。每欲食鱼啖肉，直似赴汤蹈火，老病两蹉跎。吾主心如铁，吾命薄如锅。

想那年，问理想，是什么。 愿使名厨所有，尝尽倾城鹅。争奈厨风愈下，更有美人当道，水调总能歌。惟愿早归去，绝胜婆而娑。

牙疼以及半边脸红肿什么滴
食肉已然输我后，看花敢不争人先。春风莫惜胭脂色，纵是倾城只半边。

无怀而怀
佳句偶成春正深，看花消息绝红尘。从今许各安天命，生不相逢死不闻。

浣溪沙 给我的一颗为另一颗报仇的牙
想见当时恨未平，美人手段略心惊。一年辗转近清明。怀病怀春皆误我，不离不弃只怜卿。何妨忍痛作先行。


给我的牙疼
卷土重来何足惊
食鱼啖肉我犹能
劝君早作归山计
毕竟当时损弟兄

秦王 可以带小南瓜来玩了
玉兰颜色正当时，一等闲人归去迟。近日霾深喉疾犯，探花消息故来迟。

谦虚一首
诗心厨艺两无差，咏絮之余复弄瓜。不信此生长碌碌，他年看尽洛阳花。


大气一首
心宽略可谈风月，身胖唯难忘世忧。湖海归来应有憾，烟波深处更宜愁。


疏影很忙 给我的黄瓜鸡蛋 灵感来自于饼偶的饺子
近来惆怅。为厨娘韵事，争议威望。更有斋中，黑白之流，痴心自立一党。深知厨艺不能及，寄水调，以求封赏。更感恩，小主仁慈，直赐洞庭湖上。
争奈俱成过往。适才为鸡蛋，纠结一晌。复恨黄瓜，不进油盐，误我刀功豪放。遂教轻易置盘里，幸未熟，犹能蘸酱。许再来，趁看花时，万人空巷。

继发芽的莴笋之后给发芽的青豆
已似珍珠何以嗔，于今扮相尚清纯。怀春纵不分先后，连累诗人和美人。

有感于某人夜半传凉拌大锅菜给我
厨娘身份久堪忧，疑有名声在外头。昨夜倩谁传菜至，想来只为扰清休。


回老黑老白
轻吾水调歌犹可，犯我厨娘韵必诛。料汝舟车皆已备，直须赐死洞庭湖。

一个胖纸的春天
新衣试罢已堪愁，何必登楼复倚楼。春困人闲花不管，各于枝上领风流。

给我的风筝 疑似两个胖子的互相指责
尝疑风力小，忽悟妾身肥。人竞扶摇上，独卿缓缓归。


饼偶 我们来了 你在哪
我在厨房卿在锅
看花事业两蹉跎
秦王或有信同寄
窦四门前记得么

水调 小碎花围裙的心事[议精]

才见春芹乱，复见带鱼横。 蛾眉微蹙何事，一地豆如兵。且看我家小主，犹自长身玉立，无语更倾城。白眼寒如剑，青眼媚如星。

兰花指，莲花步，太多情。不应有恨，毕竟罗裙未染成。业已能诗能画，何必忧柴忧米，执意毁清名。卿纵可怜我，争及我怜卿。


吹
中年格调愈清奇，诗不能工一笑之。还恐米珠薪桂后，洛阳纸价甚于斯。

写给自己-----此生唯不负痴肥
偶为伤春客，愧多煮米诗。中年常自遣，一味避相思。怜汝肥而老，念吾顽且痴。今生或看破，来世复堪疑。


生查子
才恨花开迟，复恨花开早。今日试春衫，倍觉合身少。一霎心如焚，一怒向淘宝。网上置新衣，辗转何时到。

失眠
一枕风如咽，一灯独自明。一人犹未睡，一种意难平。



再怀王胡子 用 风牛马韵
一年一度一怀中，怀罢再三犹未逢。东莞传闻风正紧，可能辗转到王兄。

畅想王胡子八十年后才见各种怀
美人迟暮骨珊珊，今我重来羞倚栏。宁使相疑因怕问，论坛密码诡如关。

旖旎滴怀一个
江北暂无花可看，江南或有路堪迷。每逢人夸新诗处，应恨不知寄与谁。


一直很小资
天寒花睡早
人懒梦还重
谁驾彩云至
为传书一封

清平乐 一个人的两个节日
琉璃花火，聚散凭因果。 抛向人间千万朵，谁识人间有我。春风应觉堪怜，如何乍暖还寒。一霎韶华如雪，空教忆到长安。

以前的一首 和失眠的枕边人凑一对
当年看惯柳腰身，今日腰身何以分。举案齐眉应有憾，枕边人即梦中人。

水调一个 雪与盐的关系 另一个版本
今日教成水，明日复成冰。未知他日相遇，相忘或相迎。本是红尘过客，空有倾城颜色，一舞已心惊。我自多情惯，翻笑汝无情。
终去也，梨花白，柳花轻。此生梦歇歧路，悲喜渐分明。唯愿来年早到，吹向幽人怀抱，定不负空灵。一朵别襟上，一朵伴风行。


踏莎行 这个冬天一直没有下雪
云起天涯，风来楼上。凭空拟作玲珑样。是谁独自立春寒，白衣胜雪多惆怅。
一愿未还，一花先放。深红浅碧劳人想。君之江北我江南，此生须得从头望。

厨娘韵之洋葱
我惜卿将死，卿怜我正悲。想来各有泪，不肯替人垂。

不可说不可说
语不惊人劳笔墨，色难倾国负传闻。相逢一笑门牙豁，我自飘零君自焚。


我的我的鱼
最怕主人新赐浴，锦衣瑟瑟胆何堪。闲来更赏螺旋藻，只为当时爱海蓝。

与风有关
灯火迷途雪欲侵，红尘深处怯登临。是谁沧海归来后，看我凭栏风满襟。


与风有关
一别江湖梦未通，飘萍逝水两难逢。蓦然相对无言语，却说今天好大风。

玉楼春 给一头残废的猪
人间惯有空欢喜，海上栏杆休独倚。闻卿渐废小蛮腰，画地为牢图再起。秋风老死斜阳里，春梦一场犹未已。余生或有事堪愁，不负红尘负山水。


生日自寄
玉露未逢花已死

新诗才寄雁空催

年年只在秋风里

又向人间老一回

水调之嫌我菜无肉
嫌我菜无肉，嫌我饭无汤。奈何豆角虽绿，翻笑豆芽黄。佐以香干火腿，兼以葱花双倍，垂手待君尝。毕竟心如铁，不似旧时光。
碗一放，眉一蹙，脸苍苍。十分难为模样，惹恼本姑娘。碍着小资身份，还怕勃然大怒，有损烟熏妆。果断摔门去，直扑象牙床。

感冒这件小事
抱病尚愁身渐宽
加餐加药两为难
白衣人立黄昏里
未领秋风心已寒

感冒这件小事之二
粗头乱服犹堪待

燕语莺声不忍闻

狭路相逢一笑尔

秋波迢递到何人

一个七零八落的水调
初见一何喜，再见一何悲。别来境况休问，未语已先迷。借着杏花衫子，说起杏花天气，冷暖几人知。怜汝犹耽酒，笑我早焚诗。

前生事，今生愿，总相违。恰如沧海蝴蝶，无力卜归期。还恐千山万水，隔断陈年旧梦，忆不到当时。谁唱发如雪，覆我绿蛾眉。

踏莎行 有感于 失恋与胖子无关
唯色难辞，唯吃难戒。红尘欲寄身如海。平生羞煞绿罗裙，相逢恼问腰何在。

失恋无凭，减肥有待。赋成须费千金买。惜无一事教伤心，斜阳惯住高楼外。


致我的小肥妖
旧衣既负负新衣
应厌芳名唤小肥
与子情深终是错
怜吾腰细已成谜
雪青湖绿今俱废
萝莉女王各自疑
他日或能称国色
一生际遇枉凝眉

一口锅的心事
赴汤蹈火两难辞

鱼肉生涯唯自知

应是厨娘韵废后

恰逢莲子粥糊时

人皆怜我死何早

卿独怨吾去太迟

他日奈何桥有遇

还须为我一低眉

致那些被我们吃了和即将被我们吃的荔枝
怀抱明珠空自珍
寻常身价累红唇
长安此去劳车马
世上已无杨美人

临江仙 致那些瘦了的衣服
已惯幽帘耽好梦
岂闻世事艰难
新衣犹是买书钱
恨君怀抱小  误我到中年

姹紫嫣红今尽弃
此情不必流连
应知体胖定心宽
他生如有遇   或可在长安

闲来检点隔年衣
闲来检点隔年衣
遥忆千金一掷时
立领削肩何独绝
湿红辣绿总相宜
平常心境堪重试
大好腰肢减愈肥
忽觉镜中人似我
翻疑镜外是阿谁

冬天的荷
身世忍教隔冰雪，一生梦寄池塘。风中犹带去年香。当时倾盖处，对看水云裳。

今我重来卿亦在，奈何心事苍苍。相逢俱已谢红妆。此番应有恨，残梗托斜阳。

浣溪沙 想你的夜
诗酒年华俱不辞，怀才抱病两由之。平常心境勿相疑。我自逢君方信命，君先逢我后逢谁。﻿或从人海唤词儿。

浣溪沙 想你的夜
酒对秋波夜未央，良辰美景忽嫌长。小资渐转小忧伤。提笔因怀花已落，披衣恐负月微凉。红酥手染绿檀香。


天啊 我想对你说
已动三军怒
须怜四月伤
群花开正晚
单衣觉微凉
才羡江南好
忽传暴雨狂
风吹城欲破
人在梦中央 

厨娘韵
撒豆渐成真负气

摧花已惯辣无情

年年写破厨娘韵

赢得最差主妇名

失眠
应厌人间贪睡久

绝知死后负恩多

披衣独坐风如海

忽听一花叹奈何

欢喜滴寄秦王兼寄饼偶
吾住南开久

闻君亦在津

或离三站地

聊共一城春

吾更爱花布（更 字 是因为秦王隐约提到过花布，而吾有花布之癖，并一心一意打算开个布店，不卖，只看，料这一点略胜秦王）

君尝惜美人

何时约饼偶

微服半日巡

给我的翡翠镯子
一种罗兰紫

风华触手凉

休疑缘已定

腕底有余香


怀念
人间方四月，坟上土犹鲜。屡向生前约，终于死后悬。君尝嫌市井，今可向林泉。大隐当如此，何愁地不偏。

某年某月某一天
正愁家务深如海

忽喜有人约逛街

坐等不知天已暮

灰姑娘对水晶鞋


浣溪沙 怀人
缘浅情深各自迷，红尘一梦醒何迟。清明正接落花时。从此诗词应可废，他年生死且由之。于君于我两相宜。


再......看......桃花
（一）

美人自恃楚腰轻

试向桃花枝上行

玉臂粉臀悬未稳

风中一片疾呼声

（二）

此生多被妖名累

欲往桃源暂避之

我为看花来太早

有人归去已多时


（三）

非恋枝头颜色好

风中一别即无家

美人不管花如雨

拍手还教更落些

（四）

如此一枝宜近水

萧疏绝不似梅花

写诗人在春烟外

遥想千年油壁车

病中初恋携妻儿来津邀见
（一）

淡扫蛾眉力不支
兰花吹气软如丝
那人一向寒暄少
只问因何来太迟

（二）
夫婿妻儿相见罢
三千白眼欲加之
奴家纵有倾城色
忍教相逢感冒时

看······桃花······
人间风气恰微醺

千里长堤早有闻

遂趁身闲即趁兴

愿逢花好更逢君

行来未觉天将晚

归去正愁路不分

忽见一枝垂首立

堪堪衬我碧罗裙





